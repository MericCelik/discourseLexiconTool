
talkid: 2204

Andy Yen: Twój e-mail jest prywatny? Przemyśl to

25 lat temu naukowcy CERN stworzyli światową sieć WWW. Odtąd Internet zmienił sposób komunikacji, prowadzenia interesów, a nawet sposób życia. Idee, które zapoczątkowały Google, Facebook, Twitter i wiele innych, pod wieloma względami zmieniły nasze życie. Przyniosło wiele korzyści, np. zintegrowane społeczeństwo. Istnieją jednak wady takiej sytuacji. Dzisiaj każdy posiada ogromną ilość osobistych danych w sieci, powiększanych z każdą publikacją na Facebooku, wyszukiwaniem czegoś w Google, i z każdym wysyłaniem e-maila.
Wielu z was pewnie myśli: jeden e-mail, niczego w nim nie ma, prawda? Ale jeśli rozpatrzymy e-maile z całego roku lub nawet z całego życia, razem, powiedzą one wiele. Powiedzą, gdzie chodzimy, z kim się spotykamy, a nawet o czym myślimy. Przerażające jest to, że nasze dane trwają wiecznie, więc na pewno nas przeżyją. Straciliśmy kontrolę nad naszymi danymi i prywatnością.
Dlatego w tym roku, gdy sieć kończy 25 lat, warto pomyśleć nad konsekwencjami. Musimy naprawdę pomyśleć. Utraciliśmy naszą prywatność, a na dodatek samą ideę prywatności. Zastanówmy się, większość z nas pewnie pamięta życie bez Internetu. Obecne nowe pokolenie, uczy się od najmłodszych lat, by dzielić się wszystkim w sieci. Nie będą pamiętać czasów, gdy dane były prywatne. Podążając tym tropem, za 20 lat słowo "prywatność" nabierze innego znaczenia niż my to rozumiemy.
To okazja, by pomyśleć, czy można z tym cokolwiek zrobić? Sądzę, że tak.
Spójrzmy na jeden z powszechnych sposobów komunikacji w dzisiejszym świecie: e-mail. Przed wynalezieniem e-maila głównie pisaliśmy listy, co było całkiem proste. Najpierw pisaliśmy wiadomość na papierze, potem wkładaliśmy ją do zaklejanej koperty. Naklejaliśmy znaczek, adresowaliśmy kopertę i wysyłaliśmy list. Niestety, dziś wysyłając e-mail, nie wysyłamy listu. Pod wieloma względami wysyłamy pocztówkę, w tym sensie, że każdy może ją zobaczyć od opuszczenia komputera do dotarcia do odbiorcy, każdy może przeczytać jego zawartość.
Rozwiązanie tej kwestii znane jest od jakiegoś czasu i podjęto wiele prób.
Najprostsze rozwiązania to szyfrowanie. Najpierw szyfrujemy połączenie twojego komputera z serwerem maila. Potem szyfrujemy dane, które znajdują się na serwerze.
Jest jednak pewien problem. Serwery e-mail także mają klucze szyfrujące. Jest więc tutaj ogromna kłódka z kluczem tuż przy niej. To nie wszystko. Każda władza może legalnie zażądać i otrzymać klucz do naszych danych.
Wszystko bez naszej wiedzy.
Możemy rozwiązać ten problem stosunkowo prosto. Dajemy każdemu własny klucz, a potem upewniamy się, że serwer ich nie posiada. Brzmi rozsądnie, prawda? Stąd pytanie: dlaczego tak nie jest?
Jeśli się nad tym zastanowimy, zobaczymy, że dzisiejszy biznesowy model Internetu nie idzie w parze z prywatnością. Spójrzmy na największe nazwy w sieci i zobaczymy, że reklama odgrywa w niej ważną rolę. W tym roku branża reklamowa to 137 miliardów dolarów, a żeby optymalizować wyświetlane reklamy, firmy muszą wiedzieć o nas wszystko: gdzie mieszkamy, ile mamy lat, co lubimy, czego nie lubimy, i wszystko inne, co tylko mogą zdobyć. Najlepszym sposobem na to jest naruszenie naszej prywatności. Firmy nie chcą dać nam prywatności. Jeżeli chcemy prywatności w sieci, sami musimy się o nią zatroszczyć.
Jeśli chodzi o e-mail, przez wiele lat jedynym rozwiązaniem było tak zwane PGP, dość skomplikowane i dostępne tylko dla osób obytych z technologią. Oto diagram, pokazujacy proces kodowania i odkodowywania wiadomości. Rzecz jasna, nie jest to rozwiązanie dla każdego, i to tylko część problemu, bo mówiąc o komunikacji, z definicji wymaga ona kogoś do rozmowy. PGP bardzo dobrze się sprawdza, ale osoby, które nie rozumieją, jak go używać, nie mają prywatnej komunikacji. To problem do rozwiazania. Jeżeli chcemy prywatności w sieci, jedyny sposób to uwzględnić cały świat i jest to możliwe wtedy, gdy złamiemy barierę wstępu. To kluczowe wyzwanie dla społeczności technicznej. Musimy popracować, aby prywatność była dostępniesza.
Zeszłego lata, kiedy sprawa Edwarda Snowdena wyszła na jaw, wraz kilkoma kolegami sprawdziliśmy, czy jest to możliwe. Pracowaliśmy w Europejskiej Organizacji Badań Jądrowych CERN nad największym akceleratorem cząsteczek, zderzajacym protony. Jako naukowcy użyliśmy naszej kreatywności i znaleźliśmy jakże twórczą nazwę dla naszego projektu: ProtonMail. (Śmiech) Wiele startupów rodzi się teraz w garażach albo w piwnicach. My zrobiliśmy inaczej. Zaczęliśmy na stołówce CERN, która jest naprawdę świetna, bo dają jedzenie, o jakim tylko zamarzysz. A poza tym, każdego dnia bezpłatnie, pomiędzy 12.00 a 14.00. Stołówkę CERN zapełnia kilka tysięcy naukowców i inżynierów, którzy znają odpowiedzi na wszystko. W tym środowisku podjęliśmy pracę. Naprawdę to chcemy przekształcić twój e-mail w coś, co wygląda mniej więcej tak, ale co najważniejsze chcemy, by nikt nie wiedział, że tak się stało. W tym celu potrzebujemy połączenia technologii z projektowaniem.
Jak tego dokonać? Lepiej jest nie zostawiać kluczy na serwerze. Więc generujemy klucz szyfrujący na twoim komputerze, nie jeden klucz, ale dwa: prywatny klucz RSA i publiczny klucz RSA, które są ze sobą matematycznie powiązane.
Sprawdźmy, jak to działa, kiedy komunikuje się kilka osób. Oto Bob i Alice, którzy chcą prywatnej komunikacji. Więc trzeba wiadomość Boba dostarczyć do Alice w taki sposób, by serwer nie mógł jej odczytać. Musimy ją zaszyfrować, zanim opuści komputer Boba. Robimy to przy pomocy klucza publicznego od Alice. Zaszyfrowane dane są wysyłane przez serwer do Alice. Zatem wiadomość jest szyfrowana publicznym RSA Alice, jedyny klucz do odszyfrowania należy do Alice, i tylko ona ma ten klucz. Osiągnęliśmy nasz cel, tzn. przesłanie wiadomości od Boba do Alice bez serwera z możliwością odczytania wiadomość.
To bardzo uproszczony obraz. Rzeczywistość jest bardziej skomplikowana, wymaga dużo oprogramowania, które wygląda tak. W zasadzie wyzwaniem jest zaprojektowanie klucza. Jak użyć oprogramowania, bez wiedzy użytkownika. Z ProtonMail niemal znaleźliśmy na to sposób.
W praktyce wygląda to tak. Wracamy do Boba i Alice, chcących bezpiecznej komunikacji. Zakładają konta na ProtonMail, co jest bardzo proste i zajmuje kilka chwil, całe szyfrowanie i generacja klucza są automatyczne, gdy Bob zakłada konto. Kiedy konto jest założone, klika "utwórz", i może napisać e-maila, tak jak dzisiaj. Wpisuje swoje dane i klika "wyślij", tak po prostu, bez rozumienia szyfrowania i robienia tego, co zawsze gdy dzisiaj pisze maila, Oto Bob zaszyfrował wiadomość.
Tak naprawdę to pierwszy krok, ale pokazuje, że dzięki ulepszaniu technologii, prywatność nie musi być trudna i zakłócać nam spokoju. Gdy od zysku z reklam ważniejsze będą dane, ich ochrona będzie łatwo dostępna. Na pewno myślicie, że ochrona prywatności to świetny cel, ale czy tomożliwe bez mnóstwa pieniędzy z reklam? Myślę, że tak, bo dzisiaj ludzie na świecie rozumieją jak ważna jest prywatność, i dzięki temu wszystko jest możliwe. W tym roku ProtonMail miał tylu użytkowników, że zabrakło nam środków. Kiedy to się stało, nasi użytkownicy przekazali nam pół miliona dolarów. To pokazuje, co może się zdarzyć, gdy społeczności przyświeca jeden cel. Możemy też wpływać na świat. W tym momencie, ProtonMaila używa ćwierć miliona ludzi, z całego świata. Wskazuje to, że prywatność to nie tylko problem amerykański czy europejski, ale globalny, dotykający każdego z nas. Musimy zwrócić na niego uwagę, by ruszyć z miejsca.
jak to rozwiązać? Przede wszystkim, musimy wesprzeć inny model biznesowy w internecie, taki, który nie polega w całości na reklamach dla zysku czy rozwoju. Musimy stworzyć nowy internet, gdzie nasza prywatność i kontrola danych będą priorytetem. Przede wszystkim musimy zbudować Internet, gdzie prywatność nie będzie wyborem, ale standardem.
Poczyniliśmy pierwsze kroki z ProtonMailem, ale to pierwszy krok w bardzo długiej podróży. Dobre wieści, te ekscytujące są takie, że nie podróżujemy sami. Ruch chroniący prywatność i wolność ludzi w sieci nabiera rozmachu. Jest wiele projektów z całego świata, które pracują nad poprawą naszej prywatności. Chronią one nasze pisane i mówione rozmowy, archiwum plików, wyszukiwania w sieci, przeglądanie stron i wiele innych aktywności. Nie pomagają im miliardy dolarów z reklam, ale zwykli ludzie, prywatne jednostki jak ty czy ja, z całego świata.
To ma znaczenie, bo ostatecznie, prywatność zależy od każdego z nas, i musimy ją chronić teraz, bo nasze dane internetowe to więcej niż kolekcja zer i jedynek. Dużo więcej. To nasze życie, nasze prywatne historie, nasi przyjaciele, nasze rodziny, i w pewien sposób, też nasze nadzieje i aspiracje. Musimy poświęcić czas na ochronę naszego prawa do dzielenia się tym tylko z ludźmi, z którymi naprawdę chcemy W przeciwnym razie, nie ma wolnego społeczeństwa. Nadszedł czas, żebyśmy wspólnie wstali i powiedzieli, tak, chcemy żyć w świecie z prywatnością w sieci, i tak, możemy razem pracować, by zmienić tę wizję w rzeczywistość. Dziękuję.
